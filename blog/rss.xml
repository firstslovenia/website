<?xml version="1.0" encoding="utf-8"?><?xml-stylesheet type="text/xsl" href="rss.xsl"?>
<rss version="2.0" xmlns:dc="http://purl.org/dc/elements/1.1/" xmlns:content="http://purl.org/rss/1.0/modules/content/">
    <channel>
        <title>FIRST Tech Slovenia Blog</title>
        <link>https://firsttech.si/blog</link>
        <description>FIRST Tech Slovenia Blog</description>
        <lastBuildDate>Wed, 15 Feb 2023 00:00:00 GMT</lastBuildDate>
        <docs>https://validator.w3.org/feed/docs/rss2.html</docs>
        <generator>https://github.com/jpmonette/feed</generator>
        <language>en</language>
        <item>
            <title><![CDATA[Konec začetnega poskusa]]></title>
            <link>https://firsttech.si/blog/Konec začetnega poskusa</link>
            <guid>https://firsttech.si/blog/Konec začetnega poskusa</guid>
            <pubDate>Wed, 15 Feb 2023 00:00:00 GMT</pubDate>
            <description><![CDATA[swag-IMG1514-scaled-e1678047964690-930x620.jpg]]></description>
            <content:encoded><![CDATA[<p><img decoding="async" loading="lazy" alt="swag-IMG_1514-scaled-e1678047964690-930x620.jpg" src="https://firsttech.si/assets/images/swag-IMG_1514-scaled-e1678047964690-930x620-7c521bf5eef10043a98a0327259571c1.jpg" width="930" height="620" class="img_ev3q"></p>
<p>Zadnji dan prvega regijskega tekmovanja v Bukarešti je napočil. Dolgemu prebujanju, obilnemu zajtrku in spremljanju
romunskih električarjev na delu je sledila pot do mesta naših poslednjih tekem za letošnjo sezono. Smehu popotniških šal
je sedilo ogrevanje v obliki manjših popravkov na robotu in v samem programu.  Dokaj kmalu se je pri
naši mizi oglasil prostovoljec z opozorilom za čakalno vrsto naše tekme. Tokrat smo igralnemu polju pristopili ob strani
ekipe Evolution (#19131) na strani rdeče alianse. S strategijo skovano že prejšnji dan smo se ob zvoku troblje podali v
igro z zaporedno številko 96. Tokrat smo čutili dodatno napetost, saj smo nasprotovali kolegom iz ekipe CSH(#17861).
Kljub strategiji in koordiniraem sodelovanju smo bili preprosto nekoliko počasnejši od nasprotne barve in smo bili ob
zaključnem pisku kratki ze nekaj točk.</p>
<p><img decoding="async" loading="lazy" alt="IMG_1703-scaled.jpg" src="https://firsttech.si/assets/images/IMG_1703-scaled-b1d7e43310547149a174976f40633249.jpg" width="2560" height="1920" class="img_ev3q"></p>
<p>Nastopajoči člani posadke so se vrnili k mizi zadovoljni in motivirani. Do naslednje tekme je ostalo kar nekaj časa,
zato smo se odločili za obisk kolegov in nova spoznanstva. Spoprijateljili smo se z ekipo RoSofija. Debata o robotu in
programu je prerasla v dobro prijateljstvo. Podarili so nam tudi romunsko različico Jafa piškotov, ki so bili prijeten
prigrizek. Kasneje tekom dogodka so se oglasili še pri naši mizi in se pogovarjali z nami o trenutnem stanju države in
njeni zgodovini. Najbolj smo se spoprijateljili s članoma Frumo in Sebi.</p>
<p><img decoding="async" loading="lazy" alt="20230215_123830-scaled.jpg" src="https://firsttech.si/assets/images/20230215_123830-scaled-574e2199e7657db41bc86059fc37adf5.jpg" width="2560" height="1181" class="img_ev3q"></p>
<p>Kmalu je minilo tudi kosilo in s tem tudi čas do naše zadnje kvalifikacijske tekme, z zaporedno številko 115. Še vedno s
pritrjenim redčim kvadratom na strani robota smo pravočasno dognali strategijo z ekipo Gentlemen (#17857). Tokrat smo
poslednjič pripeli svoje Driver in Coach broške na dres in se napotili k igralnemu polju. Začetka sirena je kmalu
spustila svoj zvok, ki mu je sledila uspešna avtonomna faza za obe ekipi rdečih. Medtem ko smo poslušali s strani
gledalcev “Haj rošu” (“dajmo rdeči”), smo manevrirali kar se je le dalo optimalno po polju in se držali dogovorjene
“circuit” stratgije. Z uspešno napeljanim vezjem in zadovoljivim številom točk smo uspeli končati naš nastop na
tekmovanju First Tech Challenge v uspešni luči.</p>
<p><img decoding="async" loading="lazy" alt="IMG_1428-scaled.jpg" src="https://firsttech.si/assets/images/IMG_1428-scaled-159bf24577e1e089f9653b994994870f.jpg" width="2560" height="1920" class="img_ev3q"></p>
<p>Kmalu po naši zadnji igri se je začel izbor alians za polfinale tekmovanja. Vedno več prisotnih se je nabiralo okoli
igralnih polj, na balkonih in stopnicah, da so lahko spremljali pofinale in finale v živo, četudi s pogledom na veliki
ekran. Napetost in hrup sta se le stopnjevala, kar je doprineslo k vzdušju samih iger, ki so bile v slogu "prva ekipa do
dveh dobljenih iger, zmaga" (best of three).</p>
<p><img decoding="async" loading="lazy" alt="20230215_151021-scaled.jpg" src="https://firsttech.si/assets/images/20230215_151021-scaled-a0770562a0757be1516655403e468369.jpg" width="2560" height="1181" class="img_ev3q"></p>
<p>Ko je hrup publike in pihal usahnil, smo se premaknili s sosednji paviljon, kjer se je odvila slavnostna podelitev
nagrad. Dogodek je vključeval nam tuji jezik (brez podnapisov), ploskanje in navijanje za naše prijatelje, ko so le ti
osvojili nagrado. Po prijetnem dogodku smo se še zadnjič za ta dogodek sestali z našim prijateljem Christianom, s komer
smo si uspeli izmejati še nekaj besed.</p>
<p><img decoding="async" loading="lazy" alt="IMG_1594-scaled.jpg" src="https://firsttech.si/assets/images/IMG_1594-scaled-f95747c653949b7e9968737d9df4f293.jpg" width="2560" height="1920" class="img_ev3q"></p>
<p>Hitro smo ugotovili kaj je sledeče na sporedu za lačne in utrujene tekmovalce in tekmovalke, kaj drugega kot pa večerja!
Po krajšem obisku hotelskih soban smo se odpravili v nam že znan Carefour Express nakupovalni center. Tekom odločanja
med ponudniki hitre hrane so do nas pristopili naši kolegi iz ekip DarkEnergy in DecebalTech. Pogovor je tekel o manj
tekmovalnih tematikah, predvsem pa o hrani in središču mesta. Dolgemu pogovoru je sledilo še daljše poslavljanje, ki se
je pa vendarle končalo z obilo nasmehov. Na koncu smo se v veliki večini odločili za obisk restavracije ChopStix, razen
za nekatere, ki so se odločili za obisk ponunika Popeye’s. S polnimi trebuhi in dobrotami za na pot smo se odpravili do
najbližje postaje za podzemni vlak.</p>
<p><img decoding="async" loading="lazy" alt="IMG_1683-scaled.jpg" src="https://firsttech.si/assets/images/IMG_1683-scaled-3852816313bd024eada9386cbc419139.jpg" width="1920" height="2560" class="img_ev3q"></p>
<p>S pomočjo enostavnega sistema in voznega reda smo se kmalu uspeli usesti na vlak, ki nas je za le par minut v zameno za
dobre pol evra pripeljal do središča mesta, natančneje v bližino znamenitosti, ki je prva na našem seznamu – parlament.
Na poti do površja smo se srečali tudi s simulacijo Krasa, natančneje vetrov le tega. Nekaj minut hoje nas je pripeljalo
do drugega največjega parlamenta na svetu, ki smo si ga lahko ogledali s parkinga, ki je primerno oddaljen od sprednje
strani zgradbe.</p>
<p><img decoding="async" loading="lazy" alt="IMG_1684-scaled.jpg" src="https://firsttech.si/assets/images/IMG_1684-scaled-4a167a26439a69c9e5c27c3faaeb1657.jpg" width="2560" height="1920" class="img_ev3q"></p>
<p>Ogled mesta smo nadaljevali v smeri starega mestnega jedra, ki ga okrašujejo visoke zgradbe, sumljivo temačni podhodi in
malodane nerešljive Kirchoffove zanke. Ozke ulice so na srečo imele veliko manjših zemljevidov za lažjo orientacijo,
tako da smo lahko brez težav si ogledali znamenitosti kot je Nacionalni muzej. Zaradi omejitev glede transporta smo
morali pohiteti in smo na poti lahko ujeli le še nekaj zaprtih trgovin, cerkev, nacionalni muzej umetnosti, trg univerze
in kip sedečega moškega (Iuliu Maniu). Hitre noge so nas pravočasno pripeljale do postaje ob reki, nato pa nas je vlak
odpeljal nazaj do okolice nakupovalnega središča Carefour.</p>
<p><img decoding="async" loading="lazy" alt="20230215_230358-scaled.jpg" src="https://firsttech.si/assets/images/20230215_230358-scaled-170f988dc8d1ae1ee365214214cbacfb.jpg" width="1920" height="2560" class="img_ev3q"></p>
<p>Toplina hotelskih soban nas je spravila v stanje udobja in nas spodbudila k še zadnjemu večernemu druženju v Romuniji,
ki je pa žal bilo delno okrašeno tudi z pakiranjem orodja in lokalnih energijski pijač. Kmalu je napočil čas za spanec,
vendar za nekatere prej kot za ostale. Novo jutro je s seboj prineslo nove avanture. Zaradi popoldanskega leta smo se
odločili, da po srečanju z dvema prostovoljcema in zamenjavi majc, obiščemo znamenitost v neposrednji bližini – jezero
Lacul Morii. Po zajtrku in oddaji kartic ter prtljage smo se napotili na ogled omenjene znamenitosti. Pot do tja smo
napeljali skozi park, ki ga je skupaj z njegovo okolico načel čas in nas je spomnil na sovjetski slog. Igrala in
dogajanje sta bila, kljub zelo prijetnemu sončnemu vremenu, precej nenavdušujoča, če ne štejemo vojaške opreme
razstavljene v parku. Samo jezero je pa občutno večje od parka, obdaja ga pa tekaška steza in oboki v slogu moderne
umetnosti, ki so služili kot preizkus hitrosti s pomočjo golobov. Na oddaljenem koncu je bilo možno opaziti manjši
polotok, na katerem so ostanki starodavnih stebrov.</p>
<p><img decoding="async" loading="lazy" alt="IMG-20230216-WA0001.jpg" src="https://firsttech.si/assets/images/IMG-20230216-WA0001-b12ccb81f8d588177c4c018cb2572e9d.jpg" width="2048" height="1536" class="img_ev3q"></p>
<p><img decoding="async" loading="lazy" alt="IMG_1696-scaled.jpg" src="https://firsttech.si/assets/images/IMG_1696-scaled-26dd72104615004e8b4daa8da0a2f2f5.jpg" width="2560" height="1920" class="img_ev3q"></p>
<p>Kmalu smo se vrnili v hotel, kjer nam je le še preostalo čakanje naročenega Uberja in klic Sina Valentina. Prevoz do
letališča nam je ponudil ponovno izkušnjo romunskih vozniških spretnosti ter ogled znamenitosti kot sta Slavolok zmage (
Arcul de Triumf) in Muzej vaške zgodovine. Srečanju na letališču je sledilo čakanje in checkin ter pojasnitev, da v
škatli za robota vendarle niso buteljke vina. Tekom potovanja smo tudi objavili zahvalni video namenjen našim tokratnim
podpornikom, Zavarovalnici Triglav.</p>
<p><img decoding="async" loading="lazy" alt="IMG_1713-scaled.jpg" src="https://firsttech.si/assets/images/IMG_1713-scaled-03131c5e31e1502e83376cc6c07d60ec.jpg" width="2560" height="1920" class="img_ev3q"></p>
<p>Do prihodnjič,<br>
salut</p>]]></content:encoded>
            <category>FTC 2022</category>
        </item>
        <item>
            <title><![CDATA[Barve prijateljstva]]></title>
            <link>https://firsttech.si/blog/Barve prijateljstva</link>
            <guid>https://firsttech.si/blog/Barve prijateljstva</guid>
            <pubDate>Tue, 14 Feb 2023 00:00:00 GMT</pubDate>
            <description><![CDATA[IMG1535-scaled-e1677781579598-930x620.jpg]]></description>
            <content:encoded><![CDATA[<p><img decoding="async" loading="lazy" alt="IMG_1535-scaled-e1677781579598-930x620.jpg" src="https://firsttech.si/assets/images/IMG_1535-scaled-e1677781579598-930x620-d0abc04fcdf01a208636343d1a1ae243.jpg" width="930" height="620" class="img_ev3q"></p>
<p>Z razgledom na vzhajajoče sonce in bližnje bloke ter cerkev smo začeli drugo jutro našega obiska Bukarešte. Močnemu
zajtrku je sledil sprehod do dvorane naše primarne dejavnosti popotovanja. Namesto razteznih vaj smo se lotili popravil
na robotu in pokanja prstov z udarjanjem tipk na tipkovnici.  Prilagajanje nastavitev tipk igralnega
ploščka voznikovim željam in izdelava avtonomnega delovanja robota sta zaposlila programerski del ekipe do pričetka
inšpekcij in kvalifikacijskih iger. Pregledu robota je sledil zagovoru naših včerajšnjih pisnih del, ki je bil začinjen
s priimkom našega biatlonca in delnim razpadom samega robota. Za tem smo pa bili deležni tudi preizkusa delovanja robota
na igralnem polju, pri čemer nas je oviralo delovanje avtonomnega dela. Z manjšimi popravki smo uspešno prestali
preizkus in se osredotočili na naslednje izzive, kljub prepovedi spreminjanja robota. Sreča je bila na naši strani in
našo prvo tekmo premaknila na drugi dan, kar nam je omogočilo uvedbo popravkov. Delovanje robota je bilo stabilizirano
in dvižni mehanizem je bil izboljšan glede na naše zahteve. Naša nastopajoča ekipa – David T. (voznik), Ana (sovoznica),
David Z. (coach) – so se prvi dan udeležili sestanka, ki je bil namenjen razčiščevanju možnih nejasnosti in ponovitvi
pravil. Vodja ekipe David T. je tudi pravočasno stopil do naših sotekmovalcev na modri strani in se pomenil o sami
strategiji igre, ki jo bo naša dvojica robotov želela izvesti.</p>
<p><img decoding="async" loading="lazy" alt="20230214_075421-scaled.jpg" src="https://firsttech.si/assets/images/20230214_075421-scaled-1b035a8db09a1d44e05424541fcf94a4.jpg" width="2560" height="1180" class="img_ev3q"></p>
<p>Naša prva kvalifikacijska igra (številka 16 na senzamu) je bila igrana v sodelovanju z ekipo CYB3RG0DS (#22998), ki se
jo končala z zmago naše alianse z rezultatom 107 proti 89. Z obilo več občutka za samo igro (in upravljanje robota) smo
se vrnili k preostanku ekipe in se nemudoma lotili potrebnih popravkov, kmalu za tem pa tudi ponovno kovanje strategij.</p>
<p><img decoding="async" loading="lazy" alt="20230213_110243-scaled.jpg" src="https://firsttech.si/assets/images/20230213_110243-scaled-38060f026173f309d795be3b18afe626.jpg" width="2560" height="1181" class="img_ev3q"></p>
<p>Z vmesnimi počitki in sprehodi tekom katerih smo člani ekipe VegaMind spoznali nove ljudi in ustvarili prijateljstva.
Naši najboljši prijatelji so bili sprva kar naši sosedi, ekipa BrutForce (#22941). Tekom spoznavanja smo bili
presenečeni nad številom članov/-ic nekaterih ekip, ki je seglo tudi do 17 brez mentorjev. Barvitost, logotipi, darila
in manjše debate so krasile hodnik, ki je vodil od vhoda v stavbo do središča dogajanja. Med ekipami smo srečali (in
spoznali) svetovne prvake tekmovanja FTC sezone 2021/2022 – Delta Force. Njihov robot je bil vsekakor izstopajoč in je
deloval s pomočjo mehanizma podobnega žerjavu. Postali smo tudi dobri prijatelji z nekaterimi člani ekipe CSH, predvsem
pa nihom govornikom Cristiejem, saj je le on rade volje prihajal do nas in se pogovarjal.</p>
<p><img decoding="async" loading="lazy" alt="IMG_1530-scaled.jpg" src="https://firsttech.si/assets/images/IMG_1530-scaled-b2acb0a4027eed7f7ed8a682c1ec6be6.jpg" width="2560" height="1920" class="img_ev3q"></p>
<p>Ure so minevale vedno hitreje, podobno kot so se vedno hitreje premikali roboti na poljih. Napočila je naša druga tekma
FTC kariere (zaporedna številka 38), na kateri smo nastopili ponovno na modri strani, vendar tokrat z ekipo Bots’
Brain (#19081). Nekoliko slabša koordinacija in smola sta nam prinesli zgolj 41 točk, kar pa ni bilo dovolj za zmago.
Utrujeni smo se vrnili na naše mesto in počasi upali na prihod hrane, ki nas je kljub obupnem okusu uspela napolniti za
nekaj časa.</p>
<p>Tekom preizkušanja robota smo spoznali nekaj članov iz ekipe Decebal Tech. Njihov programer Matej je naši kodirni
posadki pokazal nekaj zlata vrednih virov, in sicer Road Runner ter program za umetno inteligenco. Prvi je namenjen
olajšanju dela programerjem, ki želijo doseči da se robot giblje po zahtevnejši krivulji. Drugi pa omogoči enostavnejše
prepoznavanje slike, kar je osrednji del avtonomne faze igre, saj nam postavitev na pravilnem delu polja (v odvisnosti
od slike na stožcu) prinese dodatne točke. Skupaj z viri smo izvedeli tudi informacijo, da večina programerjev na
dogodku ne “izumlja tople vode”, saj je tekmovanje na stopnji Romunije tako razvito, da je velika večina programskih
rešitev dostopnih kar na spletu. Po programerskem razsvetljenju smo spoznali še kolege omenjene ekipe, in sicer ekipo
DarkEnergy(#19106), ki jo sestavljajo dijaki in dijakinje iste šole, vendar nižjih letnikov.</p>
<p><img decoding="async" loading="lazy" alt="20230213_193900-scaled.jpg" src="https://firsttech.si/assets/images/20230213_193900-scaled-c9edf8ed8e03d72b643b40d4ecf94299.jpg" width="2560" height="1181" class="img_ev3q"></p>
<p>Prosti čas najhitreje mine, tako je tudi kmalu do nas pristopil prostovoljec Liviu, ki je kasneje postal naš prijatelj,
in nas opozoril, da je potrebno iti v vrsto za naslednjo igro (zaporedna številka 53). Še vedno s plavim krogom pripetim
na stran našega robota smo se ob strani kolegov iz ekipe November Eleven (#21073) podali v nov dvoboj. Tokrat se nam je
zgodil hujši spodrsljal, robota nismo mogli upravljati. Zaradi senzorja, ki se ni sprožil, je bil vozniku onemogočen
dostop do robota. Potreben je bil le udarec po glavi, vendar je dotikanje robota med igro strogo prepovedano. Mučni 2
minuti sta se vlekli, žal pa nismo mogli nikakor pomagati našim kolegom. Z le 42 točkami smo segli v roke istoobarvanih
ter prav tako rdečih in s sloganom “gracious professionalism” na mislih odkorakali nazaj do čakajočih. Malo bi bilo
reči, da sta programerja imela kar nekaj dela. Na srečo je bila težava hitro odpravljena, kar smo tudi skrbno
preizkušali na polju.</p>
<p><img decoding="async" loading="lazy" alt="IMG_1517-scaled.jpg" src="https://firsttech.si/assets/images/IMG_1517-scaled-d7ef81d634fc0e56517ca2331d46b233.jpg" width="2560" height="1920" class="img_ev3q"></p>
<p>Tekom hektičnega dneva smo prejeli obisk s strani romunske različice ekipi priljubljenega profesorja – Christiana! S
pozitivno energijo in nekoliko poenostavljeno angleščino nas je pozdravil in se nam zahvalil, da smo prišli. Žal je kot
eden izmed osrednjih organizatorjev in sodnikov bil zelo zaseden in ni mogel ostati na daljšem obisku, vendar smo pa
bili veseli da je prišel mimo. Zdaj pa nazaj na delo!</p>
<p><img decoding="async" loading="lazy" alt="IMG_1679-scaled.jpg" src="https://firsttech.si/assets/images/IMG_1679-scaled-b4c53e02f2d153c49d4dcb2562160db2.jpg" width="2560" height="1920" class="img_ev3q"></p>
<p>Vse hitreje se je bližala zadnja igra drugega dneva tekmovanja FTC. Igra, ki je zabeležena z zaporedno številko 70, je
bila zadnji izziv pred zasluženim počitkom. Z zamenjavo modrega kroga za rdeči kvadrat smo stopili ob stran članov ekipe
HYPERCUBE (#20925). S solidno strategijo in umirjenim pristopom smo prisluhnili glasnim (zelo glasnim) piskom siren in
hrupu ljudstva. Avtonomni del programa se je pravilno izvedel. Vozniki so po 30-ih sekundah pograbili igralne ploščke in
usmerili pogled na zmago. Željeni manevri in skromno število zloženih stožcev je barvalo začetek igre v umetnino. Ob
natikanju petega stožca na oddaljeno palico, ki nam je ovirala pogled, se je zgodila usodna napaka – stožec je padel v
robota. Ker igra prepoveduje nošenje več kot enega stožca istočasno, samo bili prisiljeni odstraniti stožec iz
notranjosti robota, pri čemer nam niso uspeli pravočasno pomagati kolegi. Preostanek igre smo se poskušali otresti
svojih napak, vendar zaman, saj nas je prehitel končni pisk. Sodnikov nasmeh in spoštovanje sta nam bila znak, da je
potrebno glavo nositi pokonci. Konec napornega dneva je napočil, vendar tokrat smo se odločili oditi pred deseto večerno
uro nazaj v hotel.</p>
<p><img decoding="async" loading="lazy" alt="20230215_092259-scaled.jpg" src="https://firsttech.si/assets/images/20230215_092259-scaled-efaf5de8c8cbbb094dd225405aaba5fd.jpg" width="2560" height="1181" class="img_ev3q"></p>
<p>Po krajšem obisku soban smo se odpravili v težko pričakovani nakupovalni center – Afi Cotroceni. Do tja nas je
pripeljala potka skozi park in prečkanje romunske upodobitve Celovške ceste. Modra krogla in povečano število ljudi sta
nam dala vedeti da nismo daleč od našega cilja. Sestradani smo se prvo pognali v lov na hrano, no, natančneje
restavracije. Tik po odkritju drsališča, zip line-a in večjega številka restavracij na istem mestu smo našli napravo, ki
s pomočjo robotske roke ustvari sladkorno peno v obliki srca na palici. Po daljšem odločanju med ponudniki resnejšega
obroka smo se odločili za NoodlePack, razen ljubitelji kokošjega mesa, ki so pristali v čakalni vrsti za KFC.</p>
<p><img decoding="async" loading="lazy" alt="IMG_1493-scaled.jpg" src="https://firsttech.si/assets/images/IMG_1493-scaled-ed33fb686069744a406c1cdf1c2423ec.jpg" width="2560" height="1920" class="img_ev3q"></p>
<p><img decoding="async" loading="lazy" alt="IMG_1492-scaled.jpg" src="https://firsttech.si/assets/images/IMG_1492-scaled-e5c720670bbb8c00d4d5233d7032faa2.jpg" width="1920" height="2560" class="img_ev3q"></p>
<p>Večerji je sledil sprehod skozi zgradbo in daljši obisk knjigarne z družabnimi igrami ter platami. Ogled smo končali z obiskom trgovine, kjer smo si privoščili vsak nekaj dobrot v zameno za nekaj kraljev živali. Pot nazaj je bila obdana s smehom, spotikanjem in interpretacijo moderne umetnosti. Kmalu smo bili nazaj v hotelu, vendar daleč od mest za sanjarjenje.</p>
<p>Do prihodnjič,<br>
ajaje</p>]]></content:encoded>
            <category>FTC 2022</category>
        </item>
        <item>
            <title><![CDATA[Nazaj v Ibis!]]></title>
            <link>https://firsttech.si/blog/Nazaj v Ibis!</link>
            <guid>https://firsttech.si/blog/Nazaj v Ibis!</guid>
            <pubDate>Mon, 13 Feb 2023 00:00:00 GMT</pubDate>
            <description><![CDATA[IMG1460-scaled-e1677431342971-930x620.jpg]]></description>
            <content:encoded><![CDATA[<p><img decoding="async" loading="lazy" alt="IMG_1460-scaled-e1677431342971-930x620.jpg" src="https://firsttech.si/assets/images/IMG_1460-scaled-e1677431342971-930x620-7a6c8858fc3b587050eab7c7c457a474.jpg" width="930" height="620" class="img_ev3q"></p>
<p>Kmalu po povratku domov je padla ekipna odločitev za skok v mrzlo vodo – želja po udeležitvi na tekmovanju First Tech
Challenge (v nadaljevanju FTC). Evropske ekipe smo nekoliko omejene s kvalifikacijskimi turnirji, zato nas je pot
popeljala v Bukarešto, glavno mesto Romunije.  Z obilo neprespanih noči in razhroščenih dni smo se
usedli na letalo, ki
nas je z vmesnim postankom v Beogradu odpeljal do Bukarešte. Ta nas je dočakala z taksistično zmedo, ki sta jo rešila
Uber in popravljalec klim Sin Valentin. Nepripeti vožnji in ogledu polovice znamenitosti mesta med potjo je sledila
nastanitev v hotelu Ibis, verigi pri kateri smo se udomačili že pri obisku Ženeve! Že v avli smo srečali nekaj naših
sotekmovalcev. Zaradi dokaj poznega prihoda in zaupanja nevrednemu izgledu okolice smo se odločili prvo noč v Romuniji
preživeti z obiskom najbližje trgovine ter sprehodom do lokacije, kjer se bo v prihodnjih dneh odvijalo tekmovanje FTC.</p>
<p><img decoding="async" loading="lazy" alt="IMG_1483-scaled.jpg" src="https://firsttech.si/assets/images/IMG_1483-scaled-f7bf3cbc3f30a27bb5d6270f48c1c7fb.jpg" width="2560" height="1920" class="img_ev3q"></p>
<p>Prednost lokacije prenočišča je ta, da se zbudimo na razdalji 10 minutnega sprehoda od zgradbe Politechnica University
of Bucharest, ki se nahaja na študentskem kampusu skupaj z obilo drugih inženirsko obarvah fakultet. FIRST-ovsko obarvan
hodnik in gruča živahnih sotekmovalcev sta nam namignila k temu, da smo na pravem mestu. Po sprehodu do vadbenih polj,
ki se nahajajo v bližini osrednjih tekmovalnih polj in odra smo našli v neposredni bližini tudi mizo oz. “štand” naše
ekipe, VegaMind #22903. Ogledu je sledilo spreminjanje napisa na vegovskih oblačil v VegaMind, kar nam je omogočil
lepilni trak.</p>
<p><img decoding="async" loading="lazy" alt="IMG_1425-scaled.jpg" src="https://firsttech.si/assets/images/IMG_1425-scaled-851623deee73fb73d0c70a58a1724c4b.jpg" width="2560" height="1920" class="img_ev3q"></p>
<p>Po povratku v največji sobo od treh nas je čakal kup dela s pisanjem dokumentacije, natančneje pisnih prispevkov
“Engineering Notebook” in “Team Portfolio”. Praksa bedenja do poznih ur se je izkazala kot uporabna vendarle pri igranju
družabne igre eksplozivnih muck.</p>
<p><img decoding="async" loading="lazy" alt="20230213_084739-scaled.jpg" src="https://firsttech.si/assets/images/20230213_084739-scaled-1b379c012eff3f48b85bd8431bc970b8.jpg" width="2560" height="1180" class="img_ev3q"></p>
<p>Po obilnem zajtrku smo naši pisni deli dokončali in s prijazno prošnjo naprintal na recepciji hotela. Jutro je bilo
delovno obarvano, saj nam je dostop do poligona omogočil dopolnjevanje programskih rešitev. Poleg omenjenih obveznosti
smo se lotili tudi popravil na samem robotu, na katerem smo odkrili nekaj pomankljivosti. Poskusne vožnje so nam
prikazale resnične zmogljivosti robota, in sicer da lahko ciljamo zgolj talne spoje in najnižje palice. Dočakali smo
tudi uvodno otvoritev, ki je bila sicer v romunščini, vendar smo uspeli prispevati tudi mi z donacijo “dresa” za skupno
fotografijo.</p>
<p><img decoding="async" loading="lazy" alt="IMG_1469-scaled.jpg" src="https://firsttech.si/assets/images/IMG_1469-scaled-f8bbbc4845f7040d5eb95597c69c2cb4.jpg" width="2560" height="1920" class="img_ev3q"></p>
<p>Prvi dan je poleg inženirskih dejavnosti prinesel tudi družabne, saj smo se spoprijateljili z nekaterimi ekipami in si
ogledali robote naših sotekmovalcev, pogled na katere je pognal pot po naših čelih.</p>
<p><img decoding="async" loading="lazy" alt="IMG_1449-scaled.jpg" src="https://firsttech.si/assets/images/IMG_1449-scaled-5f8d00b536285ae65176cb5c1f1d5b73.jpg" width="2560" height="1920" class="img_ev3q"></p>
<p>Delo do poznih ur smo nagradili z obiskom bližnjega nakupovalnega centra Carrefour Orhideea, v katerem smo si privoščili
prvič videne napitke in raziskali svet romunskih prigrizkov. Sprehodu do hotela je sledilo načrtovanje novega dne in še
ščepec dela.</p>
<p><img decoding="async" loading="lazy" alt="20230213_215106-scaled.jpg" src="https://firsttech.si/assets/images/20230213_215106-scaled-a7d477d0f0d7711ef2319111b99882f2.jpg" width="2560" height="1440" class="img_ev3q"></p>
<p>Do prihodnjič,<br>
takle mamo</p>]]></content:encoded>
            <category>FTC 2022</category>
        </item>
    </channel>
</rss>